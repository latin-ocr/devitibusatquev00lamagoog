-11-

causam situm terrarum neque planum probabant, ne
stagnaret, neque nimis praeruptum, ne celeriter deflue-
ret3 sed ex his omnibus aequatam mediocritatem sem-
per utilem esse censebant (l), optimusque vineis ha-
bebatur vel campus apertior, qui pluvium humorem
clivo fallente subduceret, vel collis per inclinata latera
molliter deductus. Hyginus quoque montium ima, quae
a verticibusdefluentem humum receperint, vel vallea,
quae fluminum alluvie ‘et inundationibus concreverint,
aptas esse· vineis asseverat : nec dissentit Columella
qui etiam fatetur vitibus amicum esse silicem, cui su-
perpositum fuerit modicum terrenum, quia frigidus et
tenax humoris per ortum Caniculae non patitur sitire
calices.

Neque tantum ad haec omnia contemplationem
suam dirigere debebat agricola, sed etiam illi respi-
ciendus erat status coeli, cujus quam regionem spec-
tare debeant vineae. Qua in quaestione magna dissen—
sio: etenim Mago laudat plagam septentrionalem, exis-
timans ei subjectas feracissimas fieri vineas3 Saserna,
Magonis sententiam neganS, probat maxime solis or-
tum, deinde meridiem, tum occasum; et occasum ip-
sum sic repudiat Virgilius:

Neve tibi ad solem vergant vineta cadentem (Ξ).

Sed in universum de industria praecipit Graecinus, ut in
locis frigidis meridiano vineta subjiciantur, in tepidis

(1) α Utilis semper est aequata mediocritas, a Pallad„ Ἰ, 5.
(2) Virg„ Georq„ ΙΙ, 297.

