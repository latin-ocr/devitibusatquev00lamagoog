...33-

fere internodio et falce obliqua, ne transversa cicatrice
coelestis superincidens aqua contineretur. Plaga quo-
que non juxta gemmam, sed aliquanto superius fiebat,
et avertebatur a gemma propter lacrymam defluentem
quae oculum caecaret et frondescere non pateretur.
Quod si truncus sole aut pluviis aut noxiis animali-
bus· esset cavatus, purgabat quidquid erat mortuum,

plagasque eas amurca linebat et terra. Corticem etiam
recisum et pendentem a vite tollebat, quae res mino-

rem faecem reddere videbatur in vino. Nec non et mus·
cum radebat ubicunque repertum, ac denique si macra
vitis idoneos palmites non haberet, ad terram recide-
bat eam ut elicerentur novi.

Caeterum, quum opus obiret putator, tria, ex qui-
bus unum omissum attulisset domino dispendia vel
maxima, praecipue custodiebat. Quorum primum erat
ut attente fructui consuleret, alterum, ut in annum
sequentem laetas jam hinc eligeret materiae, ac tertium,
ut longam stirpi perennitatem acquireret. Quum autem
in quatuor partes divideretur jugata vitis, totidem coeli
regiones aspicienS‚ variam postulabant rationem qua-
tuor illae declinationes quae contrarias inter se quali·
tates habebant. Itaque per meridiem palmites submit-
tebat plureS‚ 'ne ante maturitatem inarescerent fructus
aut nimium aestivo fervore laboraret vinea. E contra·-
ri0, in parte septentrionali, plagae paucissimoe'fiebant,
et unam infra materiam, jugo· proximam , custos unus
submittebatur qui vitem mox in annum renovaret.

Aliis vero in partibus materiarum modum dictabat et
soli et ipsius stirpis natura.

3

